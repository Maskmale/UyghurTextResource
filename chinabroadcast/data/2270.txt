# ئانا يۇرت مۇھەببىتى

مۇساجان تۇردىنىڭ «ئانا يۇرت مۇھەببىتى» ناملىق شېئىرى  
تۈمەن بۇلبۇل سايرىغاندەك يىقىملىق،  
ئانا يۇرتتا ياڭرىماقتا كۈي-ناۋا.  
گۈل-چېچەكنى سېلىپ لەرزان ئۇسسۇلغا،  
گۈل-باغلاردا يايرىماقتا شوخ سادا.  
  
ئاتمىش دەستە گۈللەر تىزىپ ئاتمىش يىل،  
نەۋ باھاردەك بېزىمەكتە ھەر ياننى.  
ئۇتۇقلاردىن يوللار ئېچىپ كارۋاندەك،  
كۆزلىمەكتە پارلاق ئىقبال ئەتىنى.  
  
سانائەتنىڭ گۈل-چېچىكى پورەكلەپ،  
يۈكسىلىشتىن يېڭى تاڭلار ئاتماقتا.  
توختىماستىن ياڭراپ زاۋۇت گۈدىكى،  
بەيگىلەردە مەغرۇر قانات قاقماقتا.  
  
ئەمىن ئۆيدىن ئەمىن تېپىپ تۈمەنلەر،  
يېڭى ھايات قۇچاق ئاچتى چىرايلىق.  
قورۇ، قوتان، توك، تۇرۇبا جايىدا،  
دېھقان ئۆيى شۇنچە يورۇق، ھاۋالىق.  
  
قاتناش راۋان، ئاسفلىتلىق يوللاردا،  
ئېتىزلاردا يەلپۈنىدۇ زىرائەت.  
قىزىل چەشتىن ياساپ شۇنداق ئالتۇن چاغ،  
ئشىپ باردى تۈرلۈك كىرىم دارامەت.  
  
قانچىلىغان بوز بىنەمنى گۈل قىلىپ،  
قەد كۆتۈردى تەرەققىيات رايونى.  
ئېچىلماقتا يېڭى كەسپ، يېڭى تۈر،  
ھەر قەدەمدە يۈكسىلىشنىڭ سالونى.  
  
يايلاقلاردا يايرىماقتا چارۋا-مال،  
ئات-كالا، قوي، قوتازلاردىن تۆل ئېلىپ.  
ئۇ يەردىمۇ چاقناپ نۇرى بىلىمنىڭ،  
يىراقلارمۇ كەتكەن بىردەك يۈكسىلىپ.  
  
ئاتمىش يىلنىڭ شەجەرىسى، شانلىرى  
ئانا يۇرتنى پۈركىمەكتە گۈللەرگە.  
ئاڭا تەڭكەش بولۇپ ياڭراق سازلىرىچېلىنماقتا يېڭى نەغمە-كۈيلەرگە.

