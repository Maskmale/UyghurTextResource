# تەشكىلىي ئاپپاراتى

 جۇڭگو شىنجاڭ خەلقئارا مىللىيىچە ئۇسسۇل بايرىمى تەشكىلىي كومىتېتى ئىشخانىسى
(شىنجاڭ ئۇيغۇر ئاپتونوم رايونلۇق چوڭ تىپتىكى مەدەنىيەت پائالىيەتلىرى مۇلازىمەت
مەركىزى) جۇڭگو شىنجاڭ خەلقئارا مىللىيىچە ئۇسسۇل بايرىمى تەشكىلىي كومىتېتى
تەسسىس قىلغان دائىملىق ئاپپاراتى، 2008-يىلى قۇرۇلغان بولۇپ، شىنجاڭ ئۇيغۇر
ئاپتونوم رايونلۇق مەدەنىيەت نازارىتىگە قاراشلىق.  
   ئىشخانا ئاساسلىقى جۇڭگو شىنجاڭ خەلقئارا مىللىيىچە ئۇسسۇل بايرىمىغا
تەييارلىق كۆرۈش خىزمەتلىرىنى ئۈستىگە ئالغان بولۇپ، تەشكىلىي كومىتېتىنىڭ
كۈندىلىك ئىشلىرى، ئۇسسۇل بايرىمىنىڭ ئومۇمىي لايىھەسىنى تەييارلاش، تۈرلۈك
كونكرېت خىزمەت پىلانىنى تۈزۈش، دۇنيادىكى ھەرقايسى ئەل سەنئەت ئۆمەكلىرى ۋە
ئويۇن قويۇش ئاپپاراتلىرى بىلەن ئالاقە ئورنىتىپ، مۇنەۋۋەر نومۇرلارنى تاللاپ
ئويۇنغا قاتناشتۇرۇش ۋە تەكلىپ قىلىش، ئۇسسۇل بايرىمىنىڭ تەشىۋىقات ئىشلىرىنى
تەشكىللەشكە مەسئۇل بولىدۇ.  
  ئۇسسۇل بايرىمى ئۆتكۈزۈلىدىغان شەھەر ئۈرۈمچى  
   ئۇسسۇل بايرىمى ئۆتكۈزۈلىدىغان شەھەر ئۈرۈمچى شىنجاڭ ئۇيغۇر ئاپتونوم
رايونىنىڭ مەركىزى بولۇپ، جۇڭگونىڭ غەربىي شىمالىدىكى چاقناپ تۇرغان مەرۋايىت،
ئوتتۇرا ئاسىياغا تەسىر كۆرسىتىدىغان، ياۋروپانى تۇتاشتۇرىدىغان زامانىۋى
خەلقئارالىق شەھەر. كوچا رەستىلىرىدىكى قويۇق غەربىي يۇرت ئالاھىدىلىكى ھەر
مىللەت خەلقىنىڭ ئەقىل پاراسىتى مۇجەسسەملەنگەن بولۇپ، كۈنسايىن
مۇكەممەللىنىۋاتقان شەھەر ئىقتىدارى ھەرقايسى ئەل سودىگەر، مېھمانلىرىنى ئۆزىگە
جەلب قىلماقتا. ئۇسسۇل بايرىمى ئۆتكۈزۈلىدىغان ۋاقىت دەل ئۈرۈمچىنىڭ ياز پەسىلى
بولۇپ، ھاۋاسى ئىللىق، مەنزىرىسى گۈزەل، مېۋە – چېۋىگە تولغان، كىشىنى ئۆزىگە
جەلب قىلىدۇ.

